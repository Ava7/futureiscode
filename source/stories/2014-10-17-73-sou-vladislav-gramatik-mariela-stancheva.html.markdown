---
title: 73 СОУ "Владислав Граматик", София и Мариела Станчева
date: 2014-10-17 18:05 EEST
tags:
---

73. СОУ с преподаване на чужди езици "Владислав Граматик"

Преди една година си обещах да направя няколко неща, едно от които беше, че ще подкрепя инициативата Code week. Тогава не знаех, че ще има и европейско издание Europe Code Week, но късметът е с мен. Така се случи, че през тази година срещах хора, които задвижват нещата (в случая Dimitar Dimitrov) и както си бях обещала ги подкрепих. Днес отново се върнах в клас за 3 учебни часа в които на 6, 7 и 8-ми клас разказвах как се правят игри и защо единственият човек в целия свят, който може да направи по-добра игра си ти. И защо да пишеш код е лесно. И доживях 14 деца в 6-ти клас, седнали на пода в кабинета по информатика да се взират в един таблет и да ми обясняват кое е обект, кои са му свойствата, кои са му методите и кои са събитията които ги управляват. Безценно.
