<p>"Бъдещето е код" е мотивационно турне на ентусиасти, работещи в IT-сферата, целящо да атакува предразсъдъците, които имат учениците към програмирането и технологиите и да събуди интереса им към тези професии. Лекторите правят това чрез посещение в рамките на ден в избрано училище в страната. Уговорката за посещение се прави от лектора, който се свързва с избраното учебно заведение.</p>

<p>За постигане на целта, лекторите, участващи в инициативата, правят на място две неща:</p>
<ol>
  <li>Заемат мястото на учителя в час по информатика, информационни технологии или друго, на деца 5-12 клас, като вместо стандартната учебна програма за дадения час, разказват как са се запалили по технологиите, какъв е бил техния първи сблъсък с програмирането, забавни истории от работата си, колко ценно умение е това да програмираш и да си на “ти” с технологиите и прочее. Отново, това се прави с мотивационна цел, за да разпали интереса към програмирането и технологиите. За какво точно да се говори е в ръцете на лектора. За подробности, вижте секцията <%= scroll_to 'Съдържание на презентациите', 'content' %>.</li>
  <li>Опционално организират неформална сбирка-беседа в извънучебно време (след часовете), в зала, предоставена от учебното заведение, със заинтересованите деца и евентуално преподаватели по информатика. Целта на сбирката е учениците да се насочат към онлайн ресурси и начини как да започнат своето развитие в сферата. Въпросните сбирки могат да послужат и като начален тласък да се организира местен кръжок, обединяващ тези, които имат интерес към програмиране и технологии. Вижте повече в секцията <%= scroll_to 'Сбирки', 'meetups' %>.</li>
</ol>
